# -*- mode: mandoku-view; -*-
#+TITLE: 江村銷夏錄
#+DATE: 2015-08-24 23:16:20.262916
#+PROPERTY: ID KR3h0067
#+PROPERTY: BASEEDITION WYG    
#+PROPERTY: JUAN 提要
<pb:KR3h0067_WYG_000-1a>¶
欽定四庫全書　　　　　子部八¶
　江村銷夏録　　　　　　藝術類一(書畫之屬/)¶
　　提要¶
　　　　(臣/)等謹案江村銷夏録三卷¶
　　　國朝髙士竒撰士竒有春秋地名考畧已著録¶
　　　　是編乃其於罷歸平湖之日以所見法書名¶
　　　　畫攷其源流記其絹素長短廣狹後人題跋¶
　　　　圖記一一誌載彚為一書體例頗與鐵網珊¶
<pb:KR3h0067_WYG_000-1b>¶
　　　　瑚清河書畫舫相似惟間加評定之語又以¶
　　　　己所作題跋一㮣附入稍有不同然所録皆¶
　　　　以親見為定則視二家為詳審矣録中書畫¶
　　　　卞永譽式古堂彚考已並載無遺葢即從士¶
　　　　竒此本録入其鑑賞之精為收藏家所取重¶
　　　　亦槩可見也所記自晉王羲之及明人文沈¶
　　　　諸家皆具惟董其昌舊跡悉不登載其凡例¶
　　　　云董文敏書畫另為一卷此本無之殆當時¶
<pb:KR3h0067_WYG_000-2a>¶
　　　　未及刋行歟乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3h0067_WYG_000-3a>¶
江村銷夏録原序¶
雲霞之變幻嵐之光水之色四時之繁花好鳥有之不¶
適於用造物者亦不以是供世用而無之則天地與四¶
時若受其黮闇顧是數者俗之人莫之好也惟夫曠達¶
之士之有以樂乎此者則私之以為耳目之娛方數者¶
之接於吾也取焉而不窮玩焉而不厭而吾未甞有也¶
及其歘然而斂飄然而逝而吾未甞無是謂以無有為¶
有以無有為有則數者皆足以悦吾而不為吾累書畫¶
<pb:KR3h0067_WYG_000-3b>¶
之於人亦然而固者或執之以為有則陋已彼烏知夫¶
天下之物凡聚者之必散耶又烏知夫聚者未始非失¶
而散者未始非得耶又烏知聚者之未常得而散者之¶
未常失耶詹事江邨先生曠達者也先生以殊才遭逢¶
聖天子不世之遇槖筆入儤¶
禁庭備¶
顧問十有餘年一旦乞身而退優游北墅潄清泉枕白¶
石跡與樵夫田叟狎而欣然樂之暇日取所見法書名¶
<pb:KR3h0067_WYG_000-4a>¶
畫攷其源流詮次其甲乙如干卷題曰江村銷夏録而¶
其自序以謂世人竭貲力以事收畜與決性命以饕富¶
貴縱嗜慾以戕生者何異覽此者當作雲烟過眼觀嗟¶
乎先生之言盖㡬於道矣其視功名富貴古今智勇之¶
所爭史冊之所傳鍾鼎旂常之所烜耀亦苐如雲霞嵐¶
光水色四時花鳥之忽有忽無於天壤之間而無所蔕¶
芥而况書畫之區區者與書来屬予序予不辭而序之¶
盖深有慕乎先生之為人也商丘宋犖撰¶
<pb:KR3h0067_WYG_000-4b>¶
長夏掩闗澄懐黙坐取古人書畫時一展觀恬然終日¶
間有挟卷軸就余辨真贋者偶遇佳蹟必詳記其位置¶
行墨長短濶隘題跋圖章藉以自適然寧慎無濫三年¶
餘僅得三卷名曰江邨銷夏録歐陽公所云晚知書畫¶
真有益也曩在¶
大内伏見晉唐宋神品不啻天球𢎞璧惜未記其尺寸¶
録其跋尾而海内諸家之所收藏則又不能一一目覩¶
今姑畧之其所録者皆余親經品第足資鑑賞者也近¶
<pb:KR3h0067_WYG_000-5a>¶
代鐵網珊瑚清河書畫舫二編亦載世間名筆而多未¶
精詳恐尚有傳聞之病世人嗜好法書名畫至竭資力¶
以事收蓄與決性命以饕富貴縱嗜欲以戕生者何異¶
覽此者當作煙雲過眼觀康熈癸酉夏六月江邨髙士¶
竒識¶
自詹事之書出稍損益之不可雖有大駔鉅狡伎將安¶
施哉詹事曩在¶
内廷久¶
<pb:KR3h0067_WYG_000-5b>¶
御府圖書資以鑒賞者歴歴猶能記憶而不著於録或¶
疑不言温樹之義然宋之米友仁元之柯敬仲皆嘗奉¶
詔㫖題書畫每言之不敢詳此詹事第於退居之暇先¶
以江邨所見録之書成於康熙三十有二年六月故以¶
銷夏名編予以是年九月作序印行之頃實藉以為負¶
暄之助焉秀水朱彞尊序¶
#+PROPERTY: JUAN 凡例
<pb:KR3h0067_WYG_000-6a>¶
　　凡例¶
　一海内名蹟收藏家甚夥未寓目者不敢妄載凡經¶
　　評閲隨見隨録編次不以時代亦未敢輕為甲乙¶
　一晉唐以来書畫所存名蹟無㡬其有鐵網珊瑚清¶
　　河書畫舫諸書所已載者偶以得見仍為登録非¶
　　與之重複也¶
　一古来書畫名家前人俱已識其爵里兹録不贅¶
　一前人所書古文辭已見刻本者槩不録惟記其欵¶
<pb:KR3h0067_WYG_000-6b>¶
　　識跋語而已其中與世本異同者則詳録以備攷¶
　　訂¶
　一是録以標目尺度評語為主本文欵識為第二故¶
　　下一字題跋又下一字至於圖記不能摹入但用¶
　　楷字加圏以别之其間文字損蝕難辨者亦著方¶
　　圏不敢謬為増益¶
　一録中間有一二為向日所藏同人題語後附小詩¶
　　或為人作跋者今仍存之¶
<pb:KR3h0067_WYG_000-7a>¶
　一明代名家不啻數十而文沈唐仇諸君為尤著然¶
　　贗本實多後人難辨今遇真蹟必為存録¶
　一董文敏公書畫為近代第一所見真蹟甚多另為¶
　　一卷¶
